---
uid: maria.vasickova
name:     Mária Vašíčková  	# běžně používáné jméno
fullname: Mária Vašíčková  	# jméno s tituly etc.
category:                 	# kategorie: rp, praha, vary, hradec, jmk, senat
- pks
img: people/maria-vasickova.jpg   # 165 x 220
description: Instruktorka ve společnosti Energetická psychologie & EFT a organizátorka mezinárodních folklórních festivalů   	# kratký popis, max 160 znaků
mail:
- maria.vasickova@pirati.cz
mob:			  
profiles:             
  facebook: https://www.facebook.com/maja.wuschi.vasickova
  wiki: https://wiki.pirati.cz/lide/maria_vasickova

ordpks: 4
---

Narodila se v Bratislavě, 2.ledna 1965, kde žila do svých třiceti tří let. Po ukončení gymnázia se zaměřením na strojařství nastupuje jako operátor do sálového výpočetního střediska v závodě BEZ Bratislava. Následně získává praxi v účtárně hospodářské správy Národní Banky Československé, odkud nastupuje na první mateřskou dovolenou. Po druhém porodu, krátce po revoluci podnikají s manželem v oblasti obchodu s denním tiskem. Tento obchod rozvinuli v průběhu šesti let až k prodejně se smíšeným zbožím.

V Česku trvale žije od roku 1998. Osud ji zavál do Středních Čech. Několik let pracovala v nemocnici na interně. Posléze využila svou zručnost u výrobce nábytku jako střihačka potahů. Vykonávala práce hospodyně v domácnosti, obchodního zástupce pojišťovny, pak operátora v oblasti telemarketingu. Své zkušenosti posléze využila na pozici asistentky vedení poradenské firmy v oblasti managementu. V roce 2013 ukončila členství v ČIMIB (Český institut manažerů informační bezpečnosti), kde vykonávala funkci tajemnice od jeho založení v roce 2008.

Otevřenost, potřeba svobodné možnosti v rozhodování a prosazování alternativních směrů, bylo pro ni vždy zásadní. Oslovilo ji myšlenkové zaměření České pirátské strany a tak se v Praze poprvé setkává s Piráty na únorové schůzi v r. 2010. Krátce působila v kontrolní komisi strany a také na čele krajského předsednictva JMK. V březnu 2014 stála u zrodu MS Slovácko, které zahrnuje oblast Břeclavska, Hodonínska, Kyjovska a Veselí nad Moravou. Byla na pirátské kandidátce ve volbách do Evropského parlamentu v r. 2014.

V období čtvrté rodičovské dovolené doplňuje své vzdělání z oblasti energetické psychologie jako terapeut EFT a také získává certifikát 'Lektor dalšího vzdělávání'. Zajímají ji otázky prevence zdraví, řešení sociální a rodinné politiky. Její srdeční záležitostí je folklór, v jehož prostředí je aktivní od základní školy. Profesionálně vyšívala pro ÚĽUV Bratislava. Podílela se na organizaci několika mezinárodních folklórních festivalů na Slovensku a také v Čechách. Láska k folklóru a zpívání u ní přetrvává a uplatňuje ji jako členka Ženského sboru Levandula v Čejkovicích, kde prožívala větší část svého dětství, a kde teď žije se svojí rodinou.

Tvrdí, že nejlepší prevencí důsledků ne - moci je aktivní vliv na moc.
