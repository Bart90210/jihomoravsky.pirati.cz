---
title: Ministerstvo spravedlnosti
category: psp2017
---

<div class="callout warning">
  <h4>Pracovní verze</h4>
  <p>Tento prohgramový dokument musí ještě schválit Republikový výbor.</p>
</div>

Podle [BIS][] je česká justice infikována korupcí, se kterou se nedaří bojovat. Chceme justici, která slouží spravedlnosti, nikoliv formalitám nebo dokonce ochraně zločinců pomocí právních kliček.

## Obroda justice

- Na soudce se musí vztahovat zákon o střetu zájmů, veřejná majetková přiznání, veřejný diář schůzek a lobbingu, prověrka NBÚ.
- Zavedeme veřejnou kartu soudce se záznamy o jeho osobě a výsledcích, hodnocení jeho práce nejméně jednou za 5 let s možností iniciovat kárné řízení a odvolání soudce. Většinu kárného senátu budou tvořit ne-soudci.
- Kandidáti na soudce budou vybíráni v otevřených výběrových řízeních.
- Nominace představitelů justice by měl projednávat i Senát.

## Zrychlíme přístup ke spravedlnosti

- Zavedeme elektronický spis, judikáty na Internetu a další bezplatné online služby
- Posílíme koncentraci řízení a zastavíme ping-pong mezi státními institucemi.
- Podpoříme přenesení některých věcí na úřady (např. rejstříky, opatrovníci)
- Umožníme hromadné žaloby a přednostní projednání věcí s dopadem na mnoho lidí
- Stát více podpoří alternativní řešení sporů (např. mediace) a tresty

## Zefektivníme trestní řízení

- Chceme, aby se připravovaný nový trestní řád inspiroval v zemích s efektivní justicí a zmizely právní kličky umožňující zločincům vyhýbat se spravedlnosti.
- Schválíme nový zákon o státním zastupitelství v podobě, která omezí politický vliv na státní zástupce (viz [Rekonstrukce státu][])
- Státní zástupci nesou zodpovědnost za obžalobu a měli by veřejnost informovat o důvodech, proč některá trestní řízení trvají extrémně dlouho.
-Podpoříme lepší zajištění majetku trestně stíhaných, větší důraz na peněžité tresty a propadnutí majetku (např. u korupce)

## Další opatření v resortu justice:
- Prosadíme okamžitou úlevu pro oběti exekucí – sloučení exekucí dle místní příslušnosti, zálohu a strop na náklady a chráněný bankovní účet
- Vytvoříme na úřadu vlády tým nejlepších expertů na plný úvazek v různých oborech pro odbornou přípravu nových zákonů
další opatření jsou v dlouhodobém programu [Právní stát][]

## Zdroje

[Česká justice otázka správy a nezávislosti](http://osf.cz/wp-content/uploads/2015/08/justice_TIC.pdf)

[BIS]: http://www.cak.cz/scripts/detail.php?id=7745
[Rekonstrukce státu]: http://www.rekonstrukcestatu.cz/cs/statni-zastupitelstvi-bez-politickych-zasahu-do-vysetrovani
[Právní stát]: {{ '/program/dlouhodoby/pravni-stat/' | relative_url }}
